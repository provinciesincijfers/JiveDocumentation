# Criteria voor opname in PinC

Data in PinC moeten aan de volgende **vijf criteria** voldoen:

1. **De gegevens moeten gebiedsdekkend zijn (niet noodzakelijk bevolkingsdekkend).**

Gebiedsdekkend betekent &#39;beschikbaar voor alle gemeenten op dezelfde manier&#39;. Gegevens op arrondissementsniveau zijn dus een uitzondering (zie punt 5).

Hier staat &#39;gebiedsdekkend&#39;, en niet &#39;bevolkingsdekkend&#39;. Dit wil zeggen dat enquêtes kunnen voor zover ze voor alle gemeenten beschikbaar zijn op dezelfde manier (bv. de stads- en gemeentemonitor). Voorwaarden voor de opname van enquêtegegevens zijn dat het onder een aparte hoofding &#39;enquêtes&#39; komt en dat er betrouwbaarheidsintervallen bij staan. Dat laatste wil zeggen dat we over de originele data moeten beschikken. Gegevens die op basis van modellen zijn opgesteld vallen onder een aparte hoofding &#39;modellen&#39;.
  

2. **De gegevens zijn bij voorkeur minstens jaarlijks beschikbaar en (indien relevant) de momentopname gebeurt steeds op hetzelfde moment.**

Belangrijk is dat het om periodieke gegevens gaat. In principe kunnen dus ook censusgegevens opgenomen worden (die om de tien jaar worden opgesteld). Hiervoor is geen aparte hoofding vereist, omdat ze in principe &#39;bevolkingsdekkend&#39; zijn (geen enquêtegegevens).
Wanneer het data betreft van een momentopname, moet deze momentopname steeds op hetzelfde moment gebeuren. Dus niet bv. een keer in januari, dan het jaar daarop in maart. 


3. **De gegevens betreffen omgevingsinformatie. Bestuurlijke info wordt niet opgenomen.**

Bestuurlijke informatie / beleidsindicatoren worden gedefinieerd als &#39;heeft geen betekenis/finaliteit los van het beleid&#39;. Een voorbeeld: het aantal huwelijken in een gemeente is interessant als omgevingsindicator, maar niet het aantal transacties aan een loket (eenzelfde persoon kan meerdere keren langskomen). Dat laatste is enkel interessant voor het beleid. Een ander voorbeeld: zonnepanelen die gekocht zijn via de samenaankoop van de provincies zijn wel interessant voor het (provinciaal) beleid, maar zijn op zich geen omgevingsindicator &#39;het aantal (nieuwe) zonnepanelen&#39;. Men kan immers ook zonnepanelen kopen via andere kanalen.

Sommige beleidsindicatoren kunnen eventueel opgenomen worden als ze binnen een thema passen; er is ook een grijze zone. In dat geval moet er via puntje 5 worden gegaan. Een voorbeeld: nieuwkomers volgens het Vlaams inburgeringsbeleid zijn een erg heterogene groep die als omgevingsindicator bediscussieerbaar is, maar wel een duidelijke beleidsindicator is.


4. **De gegevens meten wat ze zeggen te meten**

Een variabele moet meten wat hij zegt te meten. Wanneer onvolledige of benaderende gegevens opgenomen worden (bijvoorbeeld omdat er geen betere indicator beschikbaar is), wordt dit duidelijk gemaakt via de titel of via een voetnoot die steeds verschijnt bij het ophalen van de data. Metadata worden immers vaak niet geraadpleegd.

Een voorbeeld is het aantal personenwagens. De gebruikte variabele meet niet het aantal wagens dat door de inwoners van een gemeente wordt gebruikt, maar wel het aantal ingeschreven auto&#39;s in die gemeente (vaak via bedrijven die in die gemeente liggen), en dus is er gevaar voor foute interpretatie. Vandaar dat deze variabelen niet &#39;personenwagens&#39; wordt genoemd, maar wel &#39;(in de gemeente) ingeschreven personenwagens (inclusief bedrijfswagens)&#39;.


5. **Eventuele uitzonderingen op voorgaande criteria worden goedgekeurd door de redactiegroep. Dit geldt ook voor alle nieuwe variabelen.**

Dit betekent concreet dat vier van de vijf partijen in de redactieraad akkoord gaan. Dit wordt ter info doorgegeven aan de IPWG.


❕***Noot: actualisatie van cijfers***

_Er is iemand die zich engageert om de data binnen het jaar na publicatie te actualiseren_

_Maandcijfers kunnen opgenomen worden in twee scenario&#39;s:_

- _Voor cijfers die maandelijks gepubliceerd worden: er is iemand die zich engageert om deze binnen de maand na publicatie op te laden en iemand anders die ze controleert. De persoon die de data verzamelt, levert deze in een perfecte tabel aan. Indien deze tabel drie keer teruggestuurd moet worden in de loop van het jaar, dan wordt de reeks stopgezet._
- _Voor cijfers die jaarlijks gepubliceerd worden, of die niet zozeer dienen om &quot;heet van de naald&quot; te zijn maar eerder om seizoens-effecten te laten zien, is het OK als deze jaarlijks voor het hele jaar ingelezen worden._
